---
title: 'Nick Vujicic, omul care „conduce” deși s-a născut fără mâini și picioare'
categories:
  - Nick Vujicic
tags:
  - Modele
description: Nick Vujicic, președintele în vârstă de 32 de ani al unei companii pentru discursuri motivaționale, s-a născut fără membre. Insultat și batjocorit de colegi, în copilărie a fost la un pas să-și pună capăt zilelor. Însă ceea ce nu l-a doborât l-a făcut mai puternic iar astăzi povestea sa, demnitatea și optimismul cu care a reușit să surmonteze incredibila condiție fizică au devenit surse de inspirație nu doar pentru suferinzi, ci și pentru oameni perfect normali.
image: og-image.jpg
bodycontent: !!pairs
    - text: Nu există nicio explicație medicală pentru această dizabilitate fizică, o boală congenitală extrem de rară cunoscută drept sindromul tetra-amelia. Pentru mulți dintre noi devine și mai greu de explicat cum acest omuleț, lipsit de membre, a reușit să treacă peste marele său handicap fizic, să-și întemeieze o familie și să devină unul dintre cei mai cunoscuți și mai convingători oratori ai lumii.
    - text: Celebritatea mondială pe care a atins-o în ultimii ani nu i-a ușurat prea mult efortul depus pentru a îndeplini mici treburi cotidiene. Până și banalul periat al dinților e o chestiune complicată...
    - text: Nick are doar un mic picior, sub șoldul stâng care îl ajută să-și păstreze echilibrul și să facă o mulțime de alte lucruri pe care oamenii normali le fac în general ajutându-se de toate membrele. Sau din comoditate nu le fac deloc. Poate să tasteze, să prindă diverse lucruri și chiar să lovească mingea. Înoată cu regularitate, face scufundări iar saltul cu parașura i s-a părut experiența sa cea mai eliberatoare. Practic e dispus să încerce orice.
    - image: body1.jpg
    - text: S-a născut și crescut în Melbourne, Australia. Încrederea pe care o degajă în prezent nu a venit pur și simplu. Dimpotrivă, la școală a fost de nenumărate ori ținta predilectă a răutăților celorlați elevi. Avea doar zece ani și se gândea serios să-și curme viața. O cotitură importantă s-a petrecut însă pe 17 ani în urma unei întâlniri providențiale. Un om simplu, angajat al licelui pe care îl urma Vujicic la vremea respectivă și cu care stătea adesea de vorbă, i-a spus într-o zi, privindu-l în ochi, „o să le vorbești oamenilor și o să le spui povestea ta”. Carismaticul australian umblă acum prin lume și le vorbește oamenilor, uneori veniți cu miile ca să-l asculte.    
    - text: Este adesea chemat să le vorbească elevilor despre ce înseamnă, ce daune ireparabile poate să provoace persecuția colegilor mai timizi, introvertiți, cu defecte sau dizabilități. A vizitat peste 50 de țări, a vorbit în fața a milioane de oameni, dar a găsit timpul necesar să-și întemeieze o familie. În urmă cu doi ani, soția sa, Kanae, a adus pe lume un băiețel perfect sănătos iar cuplul așteaptă în prezent cel de-al doilea copil.
sursa: http://www.evz.ro/emotionanta-poveste-a-marelui-orator-nick-vujicic-omul-care-s-a-nascut-fara-maini-si-picioare.html
fbia:
  og:
    title: 'Nick Vujicic, omul care „conduce” deși s-a născut fără mâini și picioare'
    image: null
  header:
    subtitle: null
    kicker: null
    img: null
    caption: null
  footer:
    credits: null
    related_articles: null
  ad: true
date: 2016-09-17 22:58:50
---
